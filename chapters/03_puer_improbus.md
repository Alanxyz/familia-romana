# PVER IMPROBVS

***SCAENA PRIMA***

_Persōnae: Iūlia, Mārcus, Quīntus_.

Iūlia cantat: Lalla. Iūlia laeta est.

Mārcus: St! Mārcus laetus nōn est.

Iūlia cantat: Lalla, lalla.

Mārcus: Ssst! Mārcus īrātus est.

Iūlia cantat: Lalla, lalla, lalla.

Mārcus Iūliam pulsat.

Iam Iūlia nōn cantat, sed plōrat: Uhuhū!

Mārcus rīdet: Hahahae!

Quīntus Mārcum videt. Mārcus nōn videt Quīntum

Quīntus: Quid? Mārcus pullam pulsat - et rīdet!

Quīntus īrātus est et Mārcum pulsat! Iam nōn rīdet Mārcus. Mārcus īrātus pulsat Quīntum.

Iūlia: Ubi est māter? Iūlia Aemiliam nōn videt.

Iūlia Aemiliam vocat: Māter! Mārcus Quīntum pulsat!

Mārcus (īratus): St! Mārcus Iūliam pulsat.

Iūlia plōrat et Aemiliam vocat: Mamma! Mam-ma! Mārcus mē pulsat!

Aemilia venit

***SCAENA SECVNDA***

_Persōnae: Aemilia, Iūlia, Mārcus, Quīntus_.

Aemilia interrogat: Quis mē vocat?

Quīntus respondet: Iūlia tē vocat.

Aemilia Quīntum interrogat: Cūr Iūlia plōrat?

Quīntus respondet: Iūlia plōrat, quia Mārcus eam pulsat.

Aemilia: Quid? Puer parvam puellammpulsat? Fū! Cūr Mārcus Iūliam pulsat?

Quīntus: Quia Iūliam cantat.

Aemilia: Ō Iūlia, mea parva fīlia! Mārcus puer probus nōn est; Mārcus est puer improbus!

Quīntus: Iulia puella proba est.

Aemilia Quīntum interrogat: Ubi est Iūlius? Cūr nōn venit? Aemilia Iūlium nōn videt.

Respondet Mārcus: Pater dormit.

Quīntus: Māter nōn tē, sed mē interrogat!

Aemilia: St, puerī! Ubi est pater?

Quīntus: Pater nōn hīc est, sed Mārcus hīc est.

Quīntus Iūlium vocat: Pater! Pa-ter!

Iūlius Quīntum nōn audit neque venit. Cūr Iūlius Quīntum nōn audit? Iūlius eum nōn audit, quia dormit.

Mārcus: Hahae! Pater dormit neque tē audit.

Aemilia: Fū, puer! Aemilia īrāta est. Māter fīlium verberat: tuxtax, tuxtax...

Mārcus plōrat: Uhuhū!

Iūlius eum audit. Iam nōn dormit pater.

***SCAENA TERTIA***


